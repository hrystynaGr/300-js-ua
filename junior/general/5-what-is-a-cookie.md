### Що таке cookie?
**Cookie** - це малі текстові файли (зазвичай до *4 кБ*), які зберігаються браузером на комп'ютері користувача і можуть містити інформацію про авторизацію, вподобання, налаштування сайтів, додані товари до корзини, переглянуті товари і т.д.
**Cookie** можуть бути *сесійними* та *постійними*. Сесійні куки видаляються, коли користувач закриває браузер. Постійні куки мають наперед закладену тривалість свого 'життя', яка може становити години, дні, тижні чи місяці (максимальний термін дії куки в Chrome - *400 днів*), але ця дата завжди має бути вказана.

> **Zombie cookies** - це куки, які можуть відновити себе самостійно після видалення.
> **Third-party cookies** - куки, які можуть відстежувати вашу активність на інших сайтах. Наприклад, якщо ви відвідали сайт *ad.com* і дозволили на ньому куки, після цього, ви перейшли на сайт *jeans.com* і обираєте джинси, в той час як *ad.com* відслідковує ваші дії, щоб надати вам релевантну рекламу.
